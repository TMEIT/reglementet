# Styrdokument för Arbetslag
#### Upprättat 2008-08-09
#### Senast ändrat 2008-08-09

### 1. TMEITs Marskalkar och Prao är indelade i arbetslag.
### 2. Syftet med arbetslagen är att TMEITs medlemmar skall känna sig delaktiga och se sitt gemensamma ansvar för verksamheten.
### 3. Arbetslagen namnges efter de grekiska bokstäverna alfa, beta, gamma, delta och så vidare.
### 4. Arbetslagen sätts samman av Mästarna.
### 5. Varje arbetslag har en lagledare. Dess uppgift är att vara första kontaktperson för Mästarna, vara sammankallande till planeringsmöten samt ha ansvaret för att evenemang är välplanerade och har fullgod personalstyrka. Lagledaren utses av arbetslaget, men valet skall godkännas av Mästarna.
### 6. Med fullgod personalstyrka menas för gasque f(x) = (x/10) + 1, där x är antalet sittande och > 30. För övriga x och pub är f(x) = 4.
### 7. Arbetslagen turas om med att planera och genomföra evenemang.
### 8. Arbetslagen används vid regelbunden verksamhet, men ej vid speciella tillfällen som till exempel speciella företagsevent.
### 9. Det är möjligt för arbetslaget att byta evenemang med ett annat arbetslag förutsatt att planering genomförs i tid och Mästarna meddelas om bytet.
### 10. Planeringen skall göras på ett planeringsmöte dit hela arbetslaget, Gourmet\*, Junk\* och Mästarna skall vara kallade.
### 11. På planeringsmötet gäller vedertagen mötesformalia, vilket bland annat innebär att protokoll skall föras. Varje närvarande Marskalk har en röst.
### 12. Vanlig pub skall planeras minst en vecka i förväg, fredagspub minst två veckor och gasquer minst fyra veckor i förväg.
### 13. På planeringsmöte skall serverings- och festansvarig för evenemanget utses. Varje planeringsmöte skall börja med en utvärdering utav arbetslagets föregående genomförda evenemang. Mat skall föreslås och diskuteras med GourmetMarskalken. Till gasquer och fredagspubar skall tema bestämmas och dess budget diskuteras med SkattMästaren. Marknadsföringen av evenemanget görs av JunkMarskalken i samråd med arbetslaget.
### 14. Arbetslaget bestämmer självt vilka som skall arbeta på ett evenemang.
### 15. Det är möjligt att tillfälligt hoppa in i andra arbetslag vid behov.
### 16. Slutligen; Mästarna har alltid det yttersta ansvaret för TMEITs verksamhet, TraditionsMästaren och vice TraditionsMästaren för dess drift.
